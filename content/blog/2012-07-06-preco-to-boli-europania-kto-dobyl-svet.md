---
title: Prečo to boli Európania, kto dobyl svet?
author: Branislav Dudáš
type: post
date: 2012-07-06T11:25:09+00:00
url: /blog/preco-to-boli-europania-kto-dobyl-svet/
categories:
  - Nezaradené

---
Jared Diamond raz pri prechádzke po pláži dostal od istého Papuánca otázku prečo je cargo rozdelené nerovnomerne, prečo ho máme my, západný svet, dostatok a zvyšok sveta je chudobný. Prečo je teda svetové bohatstvo rozdelené nerovnomerne. A vôbec, prečo sme to boli my Európania, kto dobyl a kolonizoval svet a nie napr. Inkovia?<!--more-->

Diamondovi trvalo pár rokov kým prišiel s odpoveďou v podobe knihy, ktorá by ho uspokojila. Nazval ju Osudy lidských společností (střelné zbraně, choroboplodné zárodky a ocel v historii). Kniha vzbudila veľký ohlas a v roku 1999 za ňu dostal Pulitzerovu cenu.

Len pár tisícročí po tom, ako sa praľudia vybrali na jednosmerný výlet z Afriky, už boli na každom obyvateľnom kúsku zeme. Predpokladá sa, že Ameriku osídlili len za necelých tisíc rokov. Po vlastných, od Kanady až po Ohňovú zem. Čo však spôsobilo, že kým v Úrodnom polmesiaci a v Číne vznikali ohromné civilizácie, Amerika nikdy nezačala používať písmo a koleso? Prečo Cortéz iba s dvesto mužmi rozbil ríšu Inkov?

> Jelikož byli neozbrojeni, útok na ně neznamenal pro žádného Křesťana nebezpečí.
  
> …
  
> V rámci Úrodného půlměsíce a Evropy se první důkazy pěstování jablek ve velkém objevují v klasickém období starověkého Řecka, tj. až 8000 let po začátku vzestupu eurasijské produkce potravin. Kdyby původní Američané postupovali při objevování nebo získávání postupů roubování stejnou rychlostí, nakonec by jabloně rovněž domestikovali &#8211; přibližně v roce 5500 n.l.

Ako to, že Austrálčania, napriek nerastnému bohatstvu, v čase keď tam priplávali Briti, používali nástroje primitívnejšie, ako tie, ktoré sa používali v Európe v dobe kamennej? A prečo sa indiáni nakazili európskymi chorobami a nie naopak?

> V roce 1781 zasáhla Faerské ostrovy vážná epidemie spalniček, která následně zcela vymizela. Na ostrovech se poté dlouho nevyskytl ani jeden případ spalniček, dokud tam v roce 1846 z Dánska nepřiplul jistý nakažený tesař. Během nasledujících tří měsíců pak dostalo spalničky téměř celé obyvatelstvo Faerských ostrovů (7782 osob). Všichni buď umřeli, nebo se uzdravili, načež virus spalniček opět zmizel &#8211; až do příští epidemie.

Je celkom možné, že odpovede mnohých ľudí by mohli byť označené za jemne rasistické. Skutočnosť je však taká, že za to môže kukurica, orientácia kontinentov, to, že prví Američania a Austrálčania boli skvelí lovci a to, že obyvatelia Euroázie spávali so svojim dobytkom. Prečo? Dozviete sa v knihe Osudy lidských společností. Naozaj vám odporúčam si ju prečítať.

<a title="Osudy lidských společností" href="http://www.gorila.sk/product/137008" target="_blank">Knihu si môžete kúpiť aj tu.</a>

PS: Ďakujem Peťovi Valačaiovi za požičanie :)