---
title: Pre moje dievčatko (a pre všetky a ženy)
author: Branislav Dudáš
type: post
date: 2017-03-08T05:15:16+00:00
url: /blog/pre-moje-dievcatko-a-pre-vsetky-zeny/
categories:
  - Nezaradené
keywords: dievča, žena, dcéra, feminizmus, láska, tipy
description: Pár viet, ktoré chcem ako otec povedať svojej dcére o tom, ako byť ženou v modernom svete
---
Ešte to nevieš, ale narodila si sa s pokladom vo vienku. Je skrytý hlboko v tebe, pod dvoma krížikmi XX. Jedného dňa v tvojom živote budú ľudia, ktorí sa ťa pokúsia presvedčiť, že tvoj poklad nie je poklad, alebo že patrí im.<!--more--> Nie je to pravda. A ak to nedovolíš, ani to pravdou nikdy nebude. Prosím, nedovoľ to.

Keď vidím ako vážne berieš hry, ber aj život ako hru, svoj život ako svoju hru, a maj z neho radosť. Ale keď sa hráš, hraj podľa pravidiel. Pamätaj si však, že dobré pravidlá dávajú všetkým rovnaké šance. Ak ti niekto povie, že má za rovnakých podmienok nárok na výhodu, tak podvádza. Ak si myslíš, že máš za rovnakých podmienok nárok na výhodu, podvádzaš. Prosím, nepodvádzaj a ani sa nenechaj podviesť.

Nedovoľ aby ti vzal autíčka niekto, kto si myslí, že do tvojich rúk nepatria a nenechaj si nanútiť bábiky od niekoho, kto si myslí, že do tvojich rúk patria. Ale tiež si nenechaj vziať bábiky od niekoho, kto sa snaží zrúcať predsudky iným. Tento princíp použi aj na oblečenie, šport, vzdelanie a priateľov.

<img class="aligncenter size-full wp-image-293" src="https://i2.wp.com/www.branislavdudas.com/wp-content/uploads/2017/03/DSCF8223.jpg?resize=640%2C427&#038;ssl=1" alt="Dianka" srcset="https://i2.wp.com/www.branislavdudas.com/wp-content/uploads/2017/03/DSCF8223.jpg?w=1000&ssl=1 1000w, https://i2.wp.com/www.branislavdudas.com/wp-content/uploads/2017/03/DSCF8223.jpg?resize=300%2C200&ssl=1 300w, https://i2.wp.com/www.branislavdudas.com/wp-content/uploads/2017/03/DSCF8223.jpg?resize=768%2C512&ssl=1 768w" sizes="(max-width: 640px) 100vw, 640px" data-recalc-dims="1" />

Chráň si svoje telo a stráž si ho, pretože ty si tvoje telo. A predsa, nenechaj sa definovať jeho časťami. Anatómia nedáva nikomu nárok na nič ani nikoho nediskvalifikuje. Používaj svoje telo tak ako sa ti páči. Ale len tak ako sa páči tebe. Tvojou úlohou v tomto svete nie je napĺňať očakávania iných. Napĺňaj svoje vlastné.

Príde čas, keď sa na teba začnú ľudia pozerať len pre radosť z pohľadu. Krása je krásna, ale fyzická krása nie je najkrajšia. Prosím, daj si pozor na ľudí, ktorým sa páčiš len svojim výzorom.

To, že máš silné stránky znamená, že máš aj slabé. A naopak. Možno nie si fyzicky najsilnejšia, ale to nevadí. Naučí ťa to dať prednosť sile argumentu, pred argumentom sily. Sú rôzne druhy sily a ja viem, že si silná. Ak o tom niekedy pochybuješ, tak aj to je súčasťou tvojej sily.

Buď tým, čím chceš byť až do doby, kým nebudeš chcieť byť niečím iným. Všetky tvoje voľby sú presne také &#8211; tvoje. Pamätaj, tým čím si, sa nerodíš, ale stávaš a vždy to môžeš zmeniť. Napriek tomu, pre mňa si sa stala tým, čím si, len tým, že si sa narodila. A to sa nezmení.