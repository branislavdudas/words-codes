---
title: Robte palacinky ako Al Gore. Efektívne! — recenzia knihy Algoritmy pre život
author: Branislav Dudáš
type: post
date: 2018-09-12T17:00:00+00:00
url: /blog/algoritmy-pre-zivot/
categories:
  - Nezaradené
draft: true
description: 
keywords: algoritmus, kniha, recenzia, život, efektivita, reklama
og_image:
--- 

Denne rozmýšľam nad spôsobmi, ako robiť veci čo najlepšie a pritom čo najefektívnejšie — v&nbsp;čo najkratšom čase, bez nutných nákladov a&nbsp;investícií, s&nbsp;už dostupnými nástrojmi a&nbsp;informáciami. O&nbsp;akých veciach hovorím? O&nbsp;práci, samozrejme. O&nbsp;marketingu a&nbsp;manažmente. O&nbsp;efektivite práce, reklamy aj&nbsp;každodenných aktivít, o&nbsp;zdraví; o&nbsp;strave; o&nbsp;cvičení; o&nbsp;fungovaní mysle; o&nbsp;kupovaní, čítaní, recenzovaní a&nbsp;usporiadaní kníh… o&nbsp;triedení&nbsp;ponožiek.

Práve preto ma upútala kniha Algoritmy pro život: Jak využít počítačové algoritmy při každodenním rozhodování od autorov Brian Christian a&nbsp;Tom Griffiths z&nbsp;vydavateľstva Jan&nbsp;Melvil.

> Algoritmus je konečná postupnosť presne definovaných inštrukcií na splnenie určitej úlohy. Algoritmus je elementárnym pojmom informatiky – nie je ho možné popísať pomocou ešte elementárnejších pojmov – tak ako napr. pojmy bod a&nbsp;číslo v&nbsp;matematike.
>
> <footer>sk.wikipedia.org</footer>

## Al Gore robí palacinky

Na algoritmy si spomínam zo základov programovania na strednej škole, kde sme perom na papier spájali kruhy, štvorce a kosoštvorce do jednoduchých postupností a&nbsp;vpisovali do nich determinované, elementárne, konečné a efektívne recepty na&nbsp;palacinky.

Algoritmy pro život sú receptoch, nie však na palacinky. Kniha je písanou prechádzkou po konceptoch z&nbsp;informatiky a&nbsp;matematiky. Spôsobom ako popularizačne prezentuje výsledky nepopulárneho výskumu pripomína knihy Malcolma Gladwella. Páči sa mi, že nedáva naivné rady typu správaj sa ako počítač. Reálne hľadá aplikovateľnosť algoritmov v&nbsp;informatike aj živote tak, aby pomohli prekoncipovať, zjednodušiť a&nbsp;zvládať zložité aj na prvý pohľad povrchné&nbsp;problémy.

## Aké poznatky som si z knihy odniesol?

V časti Plánovanie harmonogramov (*scheduling*) je perfektná pasáž o&nbsp;plánovaní času bez prerušení externým svetom – času, kedy je internet a&nbsp;mobil vypnutý. Pripomína to Hlbokú prácu od Cala Newporta, ktorý o&nbsp;zahĺbení sa do práce píše&nbsp;pravidelne.

Podobne, po knihe Algoritmy pro život sa už tak netrápim organizáciou niektorých aspektov života. Zložitý systém organizácie nie je vždy nevyhnutný a&nbsp;často stačí *vertikálne chronologický* systém – naposledy použité veci idú na vrch kôpky. Tie najčastejšie používané veci (informácie, papiere, písomnosti) sú vždy poruke, tie nepotrebné klesajú na&nbsp;dno.

A&nbsp;nakoniec je tu oslobodzujúce pochopenie, že niektoré problémy sa nedajú vyriešiť systémovo/algoritmami v&nbsp;čase, ktorý nášmu vesmíru ešte ostáva. Preto sa dnes na mnohé komplexné sub-optimálne problémy pozerám cez optiku postupnej optimalizácie, nie okamžitej&nbsp;dokonalosti.

Knihu Algoritmy pro život: Jak využít počítačové algoritmy při každodenním rozhodování si môžete kúpiť priamo na stránke vydavateľa, kde je k&nbsp;dispozícii na papieri (efektívna voľba, ak chcete nadobudnúť a udržať maximum informácií), alebo na stiahnutie ako e-book. Audiokniha pravdepodobne pribudne&nbsp;čoskoro.