---
title: Čo má šírenie kresťanstva spoločné so šírením HIV?
author: Branislav Dudáš
type: post
date: 2012-09-03T06:21:49+00:00
url: /blog/co-ma-sirenie-krestanstva-spolocne-so-sirenim-hiv/
categories:
  - Nezaradené
description: Ak si odmyslíme zatracovanie kondómov, medzi pôvodným rastom kresťanstva z bezvýznamnej židovskej sekty do súčasnej podoby najväčšieho náboženstva a rozširovaním víru HIV existuje veľmi silná podobnosť. Rovnaká, ako medzi fungovaním webu a výberom tých najničivejších teroristických cieľov. Tieto spojenia nie sú náhodné.
---
Ak si odmyslíme zatracovanie kondómov, medzi pôvodným rastom kresťanstva z bezvýznamnej židovskej sekty do súčasnej podoby najväčšieho náboženstva a rozširovaním víru HIV existuje veľmi silná podobnosť. Rovnaká, ako medzi fungovaním webu a výberom tých najničivejších teroristických cieľov. Tieto spojenia nie sú náhodné, náš svet má tendenciu vytvárať siete.<!--more-->

Tak ako existuje spojenie medzi dvoma ľubovoľnými neurónmi v mozgu, vieme nájsť toky peňazí a sféry vplyvu spájajúce firmy kdekoľvek na svete. Podobne cez vašu sociálnu sieť sa viete v relatívne nízkom počte spojení dostať ku komukoľvek na svete. Existuje celkom slušná šanca, že “známy kamaráta otca spolužiaka vášho kolegu” poznal nedávno zosnulého prvého muža na mesiaci. Podľa prieskumov sociológa Stanleyho Milgrama sa priemerný počet medzikrokov (skokov z vášho kamaráta na kamaráta vášho kamaráta) spájajúcich vás s kýmkoľvek na svete blíži číslu šesť. A to platí vo svete kde žijú eskimáci, amazónski indiáni a pracovníci daňových úradov! Všetko na svete je zosieťované.

> Naše pokožka je mistrovský kus pokročilé technologie. Má schopnost měřit a cítit změny teploty a pohyb vzduchu. Odhadne velikost předmětů a rozpozná jejich stavbu. Dosahuje toho pomocí obrovského počtu nepatrných integrovaných chemických čidel, která spolu hovoří skrze nervový systém. Jak zdůraznil Neil Gros v časopise Business Week, právě teď se Země obaluje podobně citlivou pokožkou. Miliony měřících přístrojů, kamer, mikrofonů, termostatů a měřičů teploty, světelných a pohybových senzorů a detektorů znečistení rostou všude jako houby po dešti a krmí stále rychlejší a dokonalejší počítače informacemi.

Zlom však nastáva v momente, keď vedci položia nákresy týchto sietí na seba: sú takmer totožné! Podobne ako rôzni ľudia majú takmer rovnaké kostry, aj tieto siete sa riadia rovnakým stavebným plánom. Ako je možné, že mapa neurónov v mozgu vyzerá ako mapa internetu, ktorá vyzerá ako mapa rozvodu elektriny, ktorá vyzerá ako váš profil na facebooku? Len teraz začínajú vedci objavovať princípy a zákonitosti, ktorými sa tento fenomén riadi. Postupne dokážu určiť uzly v sieti, ktoré treba odstrániť na to, aby sa tieto pavučiny spojených bodov rozsypali na tisícky oddelených ostrovov. Nepripomína vám to niečo? Možno na vyhláseniach typu “Vypneme internet!”, “Teroristi chcú zničiť energetickú sieť USA”, “Vyhubenie týchto živočíchov zničí ekosystém” a “Pridaj si ma na facebooku” niečo bude. Druhým z množiny vyplývajúcich poznatkov o vzájomnom pôsobení jednotlivých uzlov je tendencia prírody k synchronizácii. Príkladom môžu byť naraz blikajúce svetlušky na strome, ale aj synchronizácia menštruácií medzi ženami.

> Dokážu si představit, že když v budoucnu dostanete na nějakou otázku odpověď od vašeho internetového prohlížeče, ani vy, ani váš počítač nebude vědět, odkud přišla. A víte koneckonců, kde máte ve svém mozku uloženo písmeno A?

Barabási, svetový odborník na vedu o sietiach, zachádza tak vo svojej knihe Linked tak ďaleko, že vyhlásil, že ak by sme vyradili z hry pár kľúčových roznášačov víru HIV, miera výskytu AIDS by v priebehu pár rokov klesla pod kritickú hranicu a choroba by sama zmizla. Samozrejme, na to by sme museli poznať všetkých nakazených a mať prehľad o ich sexuálnych návykoch. Opisuje prípad kanadského stewarda nakazeného chorobou vtedy známou ako “rakovina gayov”, ktorý v mal priebehu pár rokov stovky sexuálnych partnerov a desiatky z nich nakazil HIV.

> Jedné noci roku 1982 když se chystal k odchodu z jedné z těchto kabin, rozsvítil světla, zvolna se obrátil k muži, jehož pár minut předtím viděl poprvé v životě a s nímž se hned vyspal, a ukázal na zarudlá místa a boláka na tváři. &#8222;Mám rakovinu homosexuálů,&#8220; řekl. &#8222;Zemřu a ty zemřeš taky.&#8220;

Kniha Linked: How Everything is Connected to Everything Else and What it Means for Business and Everyday Life, ktorá vyšla v češtine pod názvom V pavučině sítí, a ktorej autorom je Albert-László Barabási nájdete ohromné množstvo zaujímavých príkladov. Holistický pohľad na siete poskytuje protiklad západnému redukcionizmu a necháva myseľ natoľko zaujatú, že týždne po jej prečítaní budete vo svete denne nachádzať príklady zosieťovania sveta aj zraniteľnosti pri teroristických útokoch. Napriek tomu, že veda o sietiach je matematickou vedou, v knihe nenájdete ani jednu rovnicu. Autorov excentrický zmysel pre humor a množstvo zaujímavých príkladov by z knihy Linked urobili výborný kúsok aj ak by jej obsah nebol taký lákavý ako je.

Ak si chcete knihu Linked sítí kúpiť, odporúčam vám <a title="Linked" href="http://www.bookdepository.com/Linked-Albert-Laszlo-Barabasi/9780452284395" target="_blank">toto kníhkupectvo</a>, v ktorom neplatíte za knihy poštovné a balné. Zároveň mi jej kúpou postupne pomôžete získať knihu na ďalšiu recenziu. Jej český preklad, bol bohužiaľ len pred pár dňami označený za vypredaný.