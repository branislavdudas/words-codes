---
title: Radšej rituálnu samovraždu…
author: Branislav Dudáš
type: post
date: -001-11-30T00:00:00+00:00
draft: true
url: /blog/?p=178
categories:
  - Nezaradené

---
<span style="font-weight: 400;">Tento článok nie je vhodný pre slabé povahy.</span>

<span style="font-weight: 400;">Chcel by som byť lepší človek. Zdravší, produktívnejší. Chcel by som viac tvoriť. Fotiť. Písať. Možno aj knihu by som mohol&#8230; Ale najprv dopozerám seriál. A potom si pred spaním budem čítať. Najlepšie niečo o time manažmente alebo produktivite. A zajtra, zajtra sa mi to snáď podarí.</span><!--more-->

<span style="font-weight: 400;">Nepodarilo sa.</span>

<span style="font-weight: 400;">Ani dnes nie.</span>

<span style="font-weight: 400;">Nič&#8230;</span>

<span style="font-weight: 400;">A potom pohár pretiekol. Takto sa žiť nedá. Teda dá, ale nechce. Rozhodol som sa, že spácham rituálnu samovraždu&#8230; </span>

<span style="font-weight: 400;">Nie, to nie je úplne presné pomenovanie. Rozhodol som sa zavraždiť svoj spôsob života a ako vražedná zbraň mi poslúžili rituály. Je to dlhá, pomalá a krutá smrť. Úprimne, ten lenivý, apatický, &#8222;keď boh dá&#8220; životný štýl umiera už roky a ešte stále kope.</span>

**(Chcípni, potvoro!)**

<span style="font-weight: 400;">Je to boj, žiť život tak, ako si ho predstavujem, najlepšie ako sa dá. Ale je príjemnejšie bojovať a raz za čas dostať do držky, než to vzdať bez boja.</span>

**(Jedna vec je študovať vojnu a iná je žiť život bojovníka. —Telamon z Arkádie**

**Pozerám na teba, literatúra o time manažmente!)**

<span style="font-weight: 400;">Ale naspäť k rituálom: Hovorte im ako chcete. Zvyky, rutiny, workflows. Ja im budem hovoriť rituály, kvôli tomu super nadpisu. Ich výhodou je, že šetria energiu. A o tú v skutočnosti ide. Všetci máme k dispozícii rovnaký počet hodín denne. A predsa ho niekto využije lepšie. Pretože má na to silu. Začať. A potom pokračovať.</span>

<span style="font-weight: 400;">Pokračovanie je dôležité. Tisíckrát som mal otvorený Word a pozeral sa, ako sa na mňa smeje blikajúci kurzor, opľul by som ho, keby medzi nami nebolo sklo. To všetko len kvôli tomu, aby som napísal dve vety, potom ich desať minút upravoval, prehadzoval slová a potom to zavrel s pocitom &#8222;not today.&#8220;</span>

<span style="font-weight: 400;">Začal som cvičením. Keď som prišiel po práci domov, cvičil som. Nič extra, ale pár minút som sa hýbal. Najprv jeden deň, potom dva, týždeň, mesiac. A už som sa nad tým nemusel zamýšľať. &#8222;Čo budeš robiť po práci Koumáku? To čo robím každý deň po práci Rudlo. Cvičiť.&#8220; Nemusím sa pokúšať, nemusím sa rozhodovať, nemusím sa presviedčať, nemusím sa dokopávať. Je to automatika.</span>

<span style="font-weight: 400;">Na jeden fungujúci rituál sa dá bezbolestne nalepiť druhý, nový. A potom, keď je to spojenie prirodzené, tretí. Do nekonečna a ešte ďalej. A viete koľko rituálov sa rovná jeden rituál + jeden rituál + jeden rituál&#8230;? Jeden rituál! Prepáč, matematika. A preto, keď sa ráno zobudím, dám si pohár vody, idem na wc, dám si strečing a rozcvičku, studenú sprchu, umyjem si zuby a oblečiem sa. Koľko vecí som urobil? Jeden ranný rituál!</span>

<span style="font-weight: 400;">A poznáte to, keď vám v hlave hrá celý deň pesnička a neviete sa jej zbaviť? Pomôže tomu, keď si zaspievate jej koniec. Volá sa to Zeigarnikovej efekt. Je to tendencia mozgu držať sa nedokončených vecí a nepustiť sa. Preto je super mať aj večerný rituál. Prepísať si nedokončené veci z to-do listu na zajtra, normálne si nahlas povedať: &#8222;Na dnes stačilo,&#8220; a dať si šálok čaju alebo pohár vína.</span>

<span style="font-weight: 400;">A medzi ranným rituálom a večerným rituálom, denné rituály.</span>

<span style="font-weight: 400;">A tak vznikajú v mojom živote krásne ostrovčeky stability. Niekedy si ich ľudia v mojom okolí vysvetľujú ako autizmus alebo obsedantno-kompulzívnu poruchu. Nevadí, stojí mi to za to. Umožňuje mi to žiť svoj život tak, ako chcem, a nie ako sa mi práve chce. Pretože tých 24 hodín denne musí byť niečím naplnených. Aj mojich, aj tvojich. A ak si ich nenaplním ja, naplnia sa samé. Seriálmi. Surfovaním, hľadaním konca news feedu. Hladkaním dotykovej obrazovky. A to je ťažký súper.</span>

<span style="font-weight: 400;">Hovorí sa tomu supernormálne stimuly. U zvierat je to keď vták radšej sedí na lopte vo farbe vajíčka a na skutočné vajíčka sa vykašle. Pretože lopta je väčšia. Alebo keď ryba, ktorá si chráni územie zaútočí radšej na maketu inej ryby ako na skutočnú rybu, lebo maketa je farebnejšia. Alebo u ľudí, keď si dá niekto radšej koláč ako jablko, lebo koláč je sladší. Alebo kontroluje facebook než by sa mal venovať osobe s ktorou trávi čas pretože na facebooku je &#8222;v spoločnosti&#8220; a menej sám. Alebo si radšej pustí porno, ako by išiel von niekoho spoznať.</span>

<span style="font-weight: 400;">Čo už. Náš mozog je tak naprogramovaný. V inom svete nám hon za energiou, spoločnosťou a sexom mohol zachrániť život. Vo svete stimulov, ktoré sú viac super než by bolo normálne, nám ho môže zničiť. Alebo, minimálne, môže otvoriť nožnice medzi životom, ktorý ako ho žijeme a životom, ako by sme ho chceli žiť.</span>

**(Ale dnes nie &#8222;not today&#8220;! Dnes nie&#8230;)**

<span style="font-weight: 400;">Náš mozog je tiež naprogramovaný učiť sa. Hovorí sa tomu neuroplasticita. Dokáže sa preprogramovať a automatizovať akúkoľvek dlhodobo opakovanú činnosť. Hru na gitaru. Francúzštinu. Ale aj surfovanie. Je to dvojsečná zbraň.</span>

<span style="font-weight: 400;">Učí sa to, na čo má vytvorenú živnú pôdu. Ak mám pri vchodových dverách podložku na cvičenie, hrazdu vo dverách na záchod, je mi hlúpe ich obchádzať. Ak doma nemám sladkosti, rád sa naučím jesť aj zeleninu. Keď chcem viac čítať, nečítam knihy na mobile, ale radšej na papieri (alebo v kindli). Lebo keď som na mobile, prvé zaváhanie, jediná notifikácia, a som na facebooku a život ako si ho prajem je v&#8230; Bohužiaľ, poznám sa.</span>

<span style="font-weight: 400;">Predstavujem si mozog ako zem a rituál ako rieku. Na jednom brehu je rieka pokojná, sny z nej chodia piť. Na druhom brehu je divoká, stiahne a utopí popudy a impulzy. Ak tečie vytrvalo, vyryje do zeme svoje pevné miesto &#8211; kaňon. A ak niekedy výnimočná situácia rieku prehradí, nevadí. Nájde si cestu, alebo trpezlivo počká, alebo zrúca priehradu. Pretože chce a zo skúsenosti vie, že má tú silu. A potečie ďalej.</span>