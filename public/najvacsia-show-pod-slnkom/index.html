<!DOCTYPE html>
<html lang="en">

  <head>
    <meta charset="utf-8">
<meta name="viewport" content="width=device-width, initial-scale=1">

<meta name="generator" content="Hugo 0.38" />


    <link rel="canonical" href="https://words.codes/najvacsia-show-pod-slnkom/">

    <title>Najväčšia show pod Slnkom | Words &amp; Codes</title>

    <link href="https://words.codes/css/style.css" rel="stylesheet">
    <link href="https://words.codes/css/latex.css" rel="stylesheet">

    
  </head>

  <body>
    <header>
     

     <nav>
        <ul class="navbar">
            <li class="logo">
              <a href="/">
                <img src="/logo/logoWC.svg" alt="Words & Codes"/>
              </a>
            </li>
            <li class="nav-first"><a href="#" class="nav-link">Práca</a></li>
            <li><a href="#" class="nav-link">Blog</a></li>
            <li><a href="#" class="nav-link">Kontakt</a></li>
        </ul>
    </nav>
      
      
    </header>

    


<article>
  <header>
    <h1>Najväčšia show pod Slnkom</h1>
  </header>

  <section>
    <p>Richard Dawkins je profesor biológie. Nie len takej všeobecnej biológie ale evolučnej biológie. Sám seba označuje za militantného ateistu a tvrdo pracuje na tom, aby ľudí presvedčil o pravej podstate vecí. A nemá to ľahké, veď na jeho kľúčových trhoch má mnoho odporcov. Takmer polovica Američanov a pätina Britov verí tomu, že naša malá bledomodrá planéta bola vytvorená pred cca. 10 000 rokmi a ľudia kráčali po Zemi po boku dinosaurov.</p>

<p>A práve pre týchto ľudí napísal Dawkins knihu Najväčšia show pod Slnkom, v originále The Greatest Show on Earth. Teda možno nie práve pre nich, ale skôr pre tých, ktorí poznajú podobne zmýšľajúcich ľudí a poskytol im vedecké argumenty na ich presvedčenie. A nemyslite si, že v našich končinách sú podobné knihy zbytočné. Podľa prieskumov eurobarometra z roku 2005 takmer tretina Slovákov neverí, že sa ľudia vyvinuli z iných živočíchov (12% nevie) a pätina Slovákov si myslí, že dinosaury žili naraz s ľuďmi (rovnaký podiel nevie).</p>

<blockquote>
<p>V rôznych bodoch evolučnej histórie, jednotlivci z mnohých rôznych živočíšnych skupín vstúpili na súš, dokonca aj na najviac vyprahnuté púšte a so sebou si v krvi a bunkových tekutinách niesli svoju vlastnú morskú vodu.</p>
</blockquote>

<p>Podtitul anglickej verzie knihy je Dôkazy pre evolúciu. A presne to v knihe nájdete. Od popisovaných prírodných závodov v zbrojení, cez spoločné sekvencie DNA medzi živočíchmi až po opis vývoja ľudského plodu. Zaujímavou časťou boli opisy v súčasnosti prebiehajúcich evolučných procesov viditeľných voľným okom v priebehu pár rokov, čo by mohla byť facka voči jednému z argumentov kreacionistov. Samozrejme, ak by knihu čítali. Najväčšia show pod Slnkom vyšla ako pocta pri príležitosti dvestoročného výročia narodenia Charlesa Darwina a je plná zaujímavých informácií o vývoji života a pritom je pútavá a ľahko sa číta. Je z nej jasne cítiť snahu a chytľavý zápal, aký má autor pre svoj odbor. Už počas čítania vám mení pohľad na svet okolo vás. Richarda Dawkinsa by som s kľudným svedomím zaradil medzi popularizátorov vedy, akými sú Carl Sagan a Stephen Hawking.</p>

<p>Čo myslíte vy? Majú ľudia a šimpanzy spoločných predkov? Je evolúcia pravdivá?</p>

<p><a title="Největší show pod Sluncem   " href="http://www.martinus.sk/?uItem=104672&z=branod" target="_blank">Richard Dawkins &#8211; Najväčšia show pod Slnkom na Martinus.sk</a></p>

<p>Krásne hudobné video z produkcie Symphony of Science na tému evolúcia:</p>

<p>[<a href="http://www.youtube.com/embed/wxDOpAM2FrQ?rel=0">http://www.youtube.com/embed/wxDOpAM2FrQ?rel=0</a>]</p>

  </section>
</article>



    <footer>

    </footer>



  </body>

</html>
