<!DOCTYPE html>
<html lang="en">

  <head>
    <meta charset="utf-8">
<meta name="viewport" content="width=device-width, initial-scale=1">

<meta name="generator" content="Hugo 0.38" />


    <link rel="canonical" href="https://words.codes/kto-vchadza-skratkami-do-vasej-mysle/">

    <title>Kto vchádza skratkami do vašej mysle? | Words &amp; Codes</title>

    <link href="https://words.codes/css/style.css" rel="stylesheet">
    <link href="https://words.codes/css/latex.css" rel="stylesheet">

    
  </head>

  <body>
    <header>
     

     <nav>
        <ul class="navbar">
            <li class="logo">
              <a href="/">
                <img src="/logo/logoWC.svg" alt="Words & Codes"/>
              </a>
            </li>
            <li class="nav-first"><a href="#" class="nav-link">Práca</a></li>
            <li><a href="#" class="nav-link">Blog</a></li>
            <li><a href="#" class="nav-link">Kontakt</a></li>
        </ul>
    </nav>
      
      
    </header>

    


<article>
  <header>
    <h1>Kto vchádza skratkami do vašej mysle?</h1>
  </header>

  <section>
    <p>Ľudia sú druh náchylný k manipulácii. Vo všeobecnosti s týmto tvrdením ľudia súhlasia, avšak pojem ľudia je pre mnohých synonymom slova oni. Ja predsa nepatrím medzi ovečky&#8230; S mentálnym diabolským smiechom voláme burnsovské „Znamenitě!“ vždy, keď nič netušiacu obeť oblafneme, aby urobila to, čo chceme. Ak sú však zbrane vplyvu úspešne použité proti nám a my sa to dozvieme, to už je iná káva. Najmä keď ide o peniaze. Aké sú najčastejšie používané taktiky manipulácie a ako sa im brániť?</p>

<p>Existuje šesť základných metód, ako niekoho zmanipulovať bez toho, aby o tom vedel. Tieto postupy sú postavené na základnom fungovaní ľudského mozgu. Evolučne máme zakódované mechanizmy, ktoré sa spustia vždy, keď niekto stlačí gombík. Samotné mechanizmy nie sú zlé, v prirodzenom prostredí fungujú takmer dokonale. Ale keď sa spojí sila slova takmer s našim stále väčším odklonom do prirodzeného prostredia, stávame sa zraniteľnými.</p>

<p>Človek je spoločenské zviera a preto je najzraniteľnejší v kontakte so svojou sociálnou skupinou. Pre šikovného manipulátora nie je problém zneužiť proti nám mechanizmy, bez ktorých by sa skupina ľudí navzájom pozabíjala. Príkladom je reciprocita a vďačnosť. Staré dobré Ty pomôžeš mne a ja pomôžem tebe u väčšiny ľudí funguje, slabým bodom môže byť zmena pomeru vzájomnej pomoci. Mozog potrebuje mať poriadok v účtovníctve a nepremýšľa, či hodnota protislužby neprevyšuje to, čo sme dostali. Poznáte to: arabský obchodník vám ponúkne čaj a vy recipročne prídete o úspory.</p>

<blockquote>
<p>V listopadu 1978 jeho vůdce Jim Jones vyzval všechny jeho obyvatele k hromadné samovraždě. Většina z nich se poslušně napila ze sudu, ve kterém byl otrávený nealkoholický drink Kool Aid. Diane Louieová ovšem odmítla Jonesův příkaz a odešla z Jonestownu do džungle. Že k tomu měla dost vůle, podle ní vychází z předchozího odmítnutí zvláštních laskavostí od Jonese, když byla v nouzi. Odmítla jeho nabídku jídla, když byla nemocná, protože “jsem věděla, že když mi poskytne nějakou výsadu, bude na mě mít vliv. Nechtěla jsem mu být vděčná.“</p>
</blockquote>

<p>Ďalším ľahko zneužiteľným článkom ľudskej mysle je pocit záväzku a vnútornej konzistencie. Od detstva nám vštepovali do hláv, že sľuby sa majú plniť a dohody dodržiavať, bez toho by ľudské spoločenstvo skončilo v troskách. Ak ste raz obchodníkovi sľúbili, že si od neho kúpite tovar, tak to dodržíte, aj napriek čerstvo zvýšenej cene spôsobenej „pohybmi na trhu“. Chlap si predsa musí stáť za svojim!</p>

<p>Omnoho hlbšie zakorenené ľudské inštinkty nie sú o nič menej zraniteľné. Šikovný podvodník dokáže s ľahkosťou zneužiť naše túžby po uznaní, priateľstve, láske a príslušnosti ku skupine. Ako vstupná brána do našej mysle mu slúži presne ten istý mechanizmus, ktorý núti primitívne africké kmene (a ich modernú paralelu – americké univerzitné bratstvá) podstupovať nebezpečné iniciačné rituály ako vstup do sveta dospelých.</p>

<blockquote>
<p>Člen kmene Thonga, který se dívá se slzami v očích, jak se jeho destiletý syn klepe zimou na zemi v „zahradě tajemství“, ani student druhého ročníku vysoké školy sledující s nervózním smíchem, jak mladší bráška dostáva výprask pádlem, nepozorují žádný akt sadismu. Jde o akty skupinového přežití. Je to podivné, ale fungují jako motivátor, aby budoucí členové společenství vnímali skupinu jako přítažlivější a smysluplnější. Dokud bude platit, že mají rádi to a věří tomu, co získali s vynaložením určitého úsilí, budou zmíněné skupiny pokračovat v organizování náročných a problematických iniciačních rituálů.</p>
</blockquote>

<p>Veľkú moc nad nami majú uniformy a výzor. Ak oproti vám na ulici kráča vysoký dobre stavaný muž v dobre padnúcej uniforme, určite vo vás vyvolá rešpekt. Bez toho, aby ste vedeli, kto je, stáva sa pre vás autoritou. Spomeňte si na film Chyť ma, ak to dokážeš s Leonardom DiCapriom a Tomom Hanksom. Príkaz „Počúvaj autority a riaď sa tým, čo ti hovoria!“ je v nás evolučne zakódovaný. Práve tak našich predkov strašili ich rodičia predátormi, ohňom a tmou.</p>

<blockquote>
<p>Tazatel, ať už byl oblečený normálně, nebo v uniformě ostrahy, vždy chodcům říkal totéž: „Vidíte támhletoho chlapíka u parkovacího automatu? Už mu vypršelo parkování, ale nemá žádné drobné. Dejte mu deseticent!“ Pak se tazatel otočil a odešel za roh, tak aby v okamžiku, kdy chodec dojde k parkovacímu automatu, byl z dohledu. Moc uniformy ovšem přetrvala, i když už byl dlouho pryč. Téměř všichni chodci dodrželi jeho pokyn, když měl uniformu ostrahy, ale méně než polovina tak učinila v případě, kdy byl oblečený normálně.</p>
</blockquote>

<p>Bohužiaľ, manipulácia nevedie len k tomu, že nás niekto oberie o peniaze. Čo by ste urobili, ak by vám „Autorita“ prikázala zabiť alebo mučiť neznámeho človeka. Aj napriek tomu, že sa s najväčšou pravdepodobnosťou klamete, dúfam, že tvrdíte, že by ste to nikdy neboli ochotní urobiť. To isté si o sebe mysleli ľudia, ktorí v známom experimente dostali príkaz elektrošokmi trestať iných „žiakov“ za nesprávne odpovede. Aj keď herci v prestrojení za žiakov prosili a plakali, obyčajní ľudia, mladí aj starí, muži aj ženy, Američania aj Európania, zvyšovali napätie do smrteľných výšok napriek tomu, že vedeli a videli čo robia. Prečo? Lebo im človek v bielom plášti povedal, že majú pokračovať.</p>

<blockquote>
<p>Sledoval jsem podnikatele ve zralém věku, který byl na počátku experimentu vyrovnaný, pri vstupu do laboratoře se usmíval a vyzařoval sebedůvěru. Během dvaceti minut se z něj stala cukající se, koktající troska, která se rychle blížila bodu nervového zhroucení. Trvale se tahal za ušní lalůček a proplétal prsty na rukou. V jednom okamžiku se praštil pěstí do čela a mumlal: „Bože můj zastav to.“ A přesto pokračoval dál a reagoval poslušností na každé slovo, které mu řekl experimentátor, a to až do konce.</p>
</blockquote>

<p>Ako vidíte, manipulácia neslúži len na to, aby vám ťahala eurá z kapsy. Či už ste alebo nie ste ochotní priznať, (že existuje možnosť,) že by vás (áno vás!) niekto zmanipuloval, nemyslím, že je problém uznať, že ľudia sa nechajú relatívne rýchlo a ľahko dotlačiť do vecí, ktoré neskôr oľutujú a odmietajú uveriť, že sa naozaj stali. Dejiny nielen minulého storočia sú toho svedkom. Prosím, pozorne sledujte, kto vchádza skratkami do vašej mysle.</p>

<p>Viac o technikách manipulácie a obrany pred ňou sa dočítate v zaujímavej knihe Zbraně vlivu (Manipulativní techniky a jak se jim bránit). Jej autorom je Robert B. Cialdini, emeritný profesor psychológie a marketingu na Arizona State University. Jeho kniha bola preložená do viac ako dvadsiatich šiestich jazykov a dostala sa medzi 75 najlepších biznis kníh podľa časopisu Fortune. V českom jazyku vyšla len pred pár dňami. Ak vás moja recenzia zaujala a chcete si knihu Zbraně vlivu kúpiť, môžete tak urobiť <a title="gorila" href="http://www.gorila.sk/product/405228" target="_blank">v tomto slovenskom</a> alebo <a title="kosmas" href="http://www.melvil.cz/kniha-zbrane-vlivu" target="_blank">tomto českom</a> kníhkupectve. Ak vás moja recenzia zaujala a knihu si chcete kúpiť neskôr, podeľte sa o môj článok aj s vašimi priateľmi.</p>
  </section>
</article>



    <footer>

    </footer>



  </body>

</html>
