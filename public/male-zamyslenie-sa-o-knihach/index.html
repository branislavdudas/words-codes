<!DOCTYPE html>
<html lang="en">

  <head>
    <meta charset="utf-8">
<meta name="viewport" content="width=device-width, initial-scale=1">

<meta name="generator" content="Hugo 0.38" />


    <link rel="canonical" href="https://words.codes/male-zamyslenie-sa-o-knihach/">

    <title>Malé zamyslenie sa o knihách | Words &amp; Codes</title>

    <link href="https://words.codes/css/style.css" rel="stylesheet">
    <link href="https://words.codes/css/latex.css" rel="stylesheet">

    
  </head>

  <body>
    <header>
     

     <nav>
        <ul class="navbar">
            <li class="logo">
              <a href="/">
                <img src="/logo/logoWC.svg" alt="Words & Codes"/>
              </a>
            </li>
            <li class="nav-first"><a href="#" class="nav-link">Práca</a></li>
            <li><a href="#" class="nav-link">Blog</a></li>
            <li><a href="#" class="nav-link">Kontakt</a></li>
        </ul>
    </nav>
      
      
    </header>

    


<article>
  <header>
    <h1>Malé zamyslenie sa o knihách</h1>
  </header>

  <section>
    <p>Aký úžasná vec je kniha! Je to plochý predmet, ktorý bol pôvodne kusom stromu, s pohyblivými časťami a má v sebe otlačené tisícky malých tmavých machúľ. Ale stačí vám jediný pohľad do jej vnútra a ocitáte sa v mysli inej osoby, možno už tisícky rokov mŕtvej. Ich autori ticho, ale zreteľne, prehovárajú priamo k nám, v našich hlavách naprieč miléniami. Písmo kníh je asi najväčší ľudský vynález. Spája ľudí z rôznych epoch, ktorí sa nikdy nemohli poznať. Knihy rozbíjajú okovy času. Kniha je dôkaz, že človek dokáže vytvoriť niečo magické.</p>

<p>Knihami sme obklopení denne. Umožňujú nám prežiť stovky životov, vrátane toho nášho a navštíviť tisíce miest. Miesta, ktoré sú nimi naplnené pre nás predstavujú svätyne, čistiny v lese, jaskyne plné pokladov, miesta, kde sa cítime doma. Človek s knihou v prázdnej miestnosti môže byť sám, ale nikdy nebude opustený. Knihy sú drogou múdrych.</p>

<p>Podnecujú dar človeku vlastný: pomáhajú nám vidieť svet taký, aký nie je &#8211; taký, aký bol, aký bude a aký by mohol byť. Sú takí, ktorí si myslia, že knihy vedú k sedavému, neaktívnemu štýlu života. Nie je to pravda, veď nás nútia premýšľať. Nikto, kto myslí, nedovolí svojmu telu spustnúť. Paradoxne, ľudia, ktorí neveria tomu, že ma knihy doviedli k behu sú tí istí, ktorí sú presvedčení o tom, že počítačové hry urobia z detí masových vrahov.</p>

<p>Čo práve čítate vy?</p>
  </section>
</article>



    <footer>

    </footer>



  </body>

</html>
