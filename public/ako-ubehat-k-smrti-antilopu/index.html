<!DOCTYPE html>
<html lang="en">

  <head>
    <meta charset="utf-8">
<meta name="viewport" content="width=device-width, initial-scale=1">

<meta name="generator" content="Hugo 0.38" />


    <link rel="canonical" href="https://words.codes/ako-ubehat-k-smrti-antilopu/">

    <title>Ako ubehať k smrti antilopu | Words &amp; Codes</title>

    <link href="https://words.codes/css/style.css" rel="stylesheet">
    <link href="https://words.codes/css/latex.css" rel="stylesheet">

    
  </head>

  <body>
    <header>
     

     <nav>
        <ul class="navbar">
            <li class="logo">
              <a href="/">
                <img src="/logo/logoWC.svg" alt="Words & Codes"/>
              </a>
            </li>
            <li class="nav-first"><a href="#" class="nav-link">Práca</a></li>
            <li><a href="#" class="nav-link">Blog</a></li>
            <li><a href="#" class="nav-link">Kontakt</a></li>
        </ul>
    </nav>
      
      
    </header>

    


<article>
  <header>
    <h1>Ako ubehať k smrti antilopu</h1>
  </header>

  <section>
    <p>Zamýšlali ste sa niekedy nad tým, ako ľudia lovili v dobách, keď sa ešte nepoužívali nástroje? Prečo majú ľudia po behu dobrý pocit? Alebo či by ste zvládli zabehnúť ultramaratón?</p>

<p>Ja nikdy. Kvôli zdravotným problémom s nohami som od narodenia nebehal, nehral futbal a podobným aktivitám som sa vyhýbal. A potom sa mi dostala do rúk kniha <a title="Born To Run na amazon.com" href="http://www.amazon.com/gp/product/0307279189/ref=as_li_ss_tl?ie=UTF8&tag=branislavduda-20&linkCode=as2&camp=1789&creative=390957&creativeASIN=0307279189" target="_blank">Born To Run</a> (v českej verzii <a title="Zrozeni k běhu - Christopher McDougall" href="http://www.martinus.sk/?uItem=102272&z=branod" target="_blank">Zrozeni k běhu</a>) od Christophera McDougalla a zamýšlať som sa začal.</p>

<p>Autor ako každý iný amatérsky bežec poctivo napĺňal štatistiku a raz do roka si privodil zranenie spôsobené behom. Až kým ho to jedného dňa neomrzelo. Ako redaktor Men’s health sa spojil s bežcami, ultra maratóncami, športovými lekármi, trénermi a koučami. Náhodou sa dozvedel o legendendárnych mexických indiánoch z kmeňa Tarahumara, ktorí len tak pre radosť organizujú bežecké závody trvajúce aj niekoľko dní. Pár z nich sa už mihlo v dejinách západného športu &#8211; samozrejme víťazne. V jednom z najnáročnejších ultra maratónov podľahli trénovaní bežci 65-ročnému indiánovi, ktorý chcel vyhrať jedlo pre svoj kmeň.</p>

<p>Kniha pozostáva z dvoch línií: jedna opisuje krátku históriu behania ako hobby, známych bežcov (medzi nimi figuruje aj Emil Zátopek), biologické predispozície ľudí k behu a jeho pozitívne dopady na náš organizmus ako aj podvody, ktorými nás ničia výrobcovia bežeckých topánok. Bonusom sú zdravotné dôvody prečo by mali ľudia behávať bosí, spolu s jemným odkazom na špeciálne bežecké topánky <a title="Vibram FiveFingers na amazon.com" href="http://www.amazon.com/gp/product/B002F5440U/ref=as_li_ss_tl?ie=UTF8&tag=branislavduda-20&linkCode=as2&camp=1789&creative=390957&creativeASIN=B002F5440U" target="_blank">Vibram FiveFingers</a>.</p>

<p>Druhá línia je osobný príbeh Christophera McDougalla, jeho hľadanie strateného indiánskeho kmeňa a zorganizovanie závodu, aký v histórii nemá obdobu &#8211; najlepší svetoví ultra maratónci proti najlepším indiánskym bežcom. Do poslednej chvíle som bol zvedavý, kto vyhrá.</p>

<p>Born To Run alebo ak chcete Zrozeni k běhu je veľmi pútavá kniha, ktorú nechcete pustiť z ruky. A keď ju konečne dočítate, máte chuť vybehnúť von a bežať len tak pre radosť. A to aj v prípade, že ste o sebe celý život tvrdili, že vás príroda stvorila ako protiklad behu. Tak ako som to urobil ja.</p>
  </section>
</article>



    <footer>

    </footer>



  </body>

</html>
